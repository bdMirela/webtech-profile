# Scopul aplicației

  Produsul nostru a fost creat cu scopul gestionării melodiilor și a artiștilor favoriți ai utilizatorilor. În plus, aceasta oferă și facilitatea de a putea fi la curent cu cele mai noi și populare tendințe în materie de muzică, de a vedea care sunt cele mai ascultate și îndrăgite melodii și cei mai iubiți artiști din lume.
   
   Pentru a putea ține evidența playlist-ului fiecărui utilizator, este necesară autentificarea pe baza numelui de utilizator și a parolei. Cel logat are astfel posibilitatea de a beneficia de mai multe facilități, cum ar fi: vizionarea topului celor mai ascultate melodii, managementul propriului playlist, ceea ce presupune: adăugarea pieselor favorite în listă, eliminarea celor vechi precum și modificarea acestora și posibilitatea de a fi informat în legătură cu numarul de melodii existente în playlist.
   
   Cu toate acestea, aplicatia poate fi utilizată și de persoanele care nu sunt înregistrate, oferindu-le posibilitatea de a putea asculta cele mai populare melodii.
   
   În aplicația noastră, am dezvoltat posibilitatea de a putea cauta, atât pentru utilizatori, cât și pentru persoanele neînregistrate, piese după mai multe criterii.
   
   În primul rand, există posibilitatea ca selectând o anumită țară să putem vedea melodiile și artiștii de top din țara respectivă, precum și numărul de ascultători ale acestora. 
   
   În plus, am introdus și opțiunea de a putea căuta melodiile de top în funcție de genul muzical dorit.
   
   De asemenea, există și un câmp de search unde utilizatorul poate introduce numele unui artist și îi vor fi afișate trei piese de top ale acestuia. 


# Cui se adresează?

Aplicația este destinată tuturor tipurilor de utilizatori, pentru că îndeplinește un scop care vizează orice om, indiferent de vârstă, și anume muzica. Un alt motiv pentru care platforma poate fi folosită de oricine se datorează faptului că este foarte ușor de utilizat, fiind intuitivă și având o interfață user-friendly.


# Aplicații similare

Există câteva aplicații asemănătoare cu cea creată de noi, acestea fiind [Spotify](https://www.spotify.com/ro/), [last.fm](https://www.last.fm/) și [Shazam](https://www.shazam.com/). Acestea două din urmă oferă posibilitatea utilizatorilor de a asculta anumite melodii pe baza unor criterii selectate de ei, fără a fi nevoiți să își creeze un cont, în timp ce Spotify oferă această posibilitate doar celor care și-au creat deja un cont de utilizator.
